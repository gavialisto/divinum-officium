4:1 (Al la ĥorestro. Por kordaj instrumentoj. Psalmo de David.)
4:2 Kiam mi vokas, respondu al mi, justa mia Dio! En premo Vi liberigas min; korfavoru min, kaj aŭskultu mian preĝon.
4:3 Homidoj, ĝis kiam mia honoro estos malhonorata? Ĝis kiam vi amos vantaĵon kaj celos malveron?
4:4 Sciu do, ke la Eternulo apartigis la piulon por Si; la Eternulo aŭdas, kiam mi vokas al Li.
4:5 Tremu, kaj ne peku; meditu en viaj koroj, sur viaj kuŝejoj, kaj estu fortikanimaj.
4:6 Oferdonu oferojn piajn, kaj fidu la Eternulon.
4:7 Multaj diradas: Kiu montros al ni bonon? Direktu sur nin la lumon de Via vizaĝo, ho Eternulo!
4:8 Vi metis ĝojon en mian koron, pli ol dum ilia greno kaj ilia mosto plimultiĝas.
4:9 Pace mi kuŝiĝas kaj tuj endormiĝas;
4:10 Ĉar Vi, ho Eternulo, loĝigas min sola en sendanĝereco.
